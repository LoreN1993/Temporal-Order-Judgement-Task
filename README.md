Temporal Order Judgement Task

Questo task misura i giudizi di ordine temporale tra uno stimolo sonoro e un flash visivo, chiedendo ai partecipanti di indicare quale apparso per primo: il suono tramite il tasto M o il flash visivo tramite il tasto Z.  Per garantire precisione e coerenza nella presentazione degli stimoli e nella misurazione dei tempi, il codice utilizza un unico orologio ad alta precisione (rt_clock = core.Clock()) avviato una sola volta all’inizio della prima prova, evitando di reinizializzarlo a ogni trial e riducendo il carico computazionale.

Ogni prova ha inizio con una croce di fissazione mostrata per 700 ms, seguita da uno schermo vuoto di 300 ms e da un ISI medio di 1200 ms ± 300 ms di jitter, in modo da evitare sovrapposizioni tra fissazione e primo stimolo. La logica di presentazione si basa sul valore di SOA, variabile da –300 a +300 ms (escluso 0) (introdotta all'interno del loop di Open Sesame): se negativo, il suono viene riprodotto per primo, si attende l’intervallo programmato – misurato con un secondo orologio (soa_clock.reset() e .getTime() * 1000) per verificarne l’effettiva durata in ms – e quindi si mostra il flash visivo; se positivo, il flash visivo viene presentato immediatamente per 33 ms (ottenuti sincronizzando due cicli di win.flip() al refresh del monitor) e solo dopo il ritardo programmato si riproduce il suono. Un ulteriore clock (stim_duration_clock) controlla che la durata effettiva del flash resti nei 33 ms obiettivo.

Alla pressione di M o Z entro 2000 ms, il tempo di reazione viene calcolato come differenza tra l’istante di risposta (end_time) e quello di inizio trial (start_time). L’accuratezza viene valutata confrontando il segno del SOA con il tasto premuto. I dati di ciascun trial (SOA, Response, RT, Accuracy, ISI, Jittering, Start_time, End_time, Block) vengono salvati in tempo reale in un file CSV dedicato al partecipante: se il file non esiste, viene creata automaticamente l’intestazione con le colonne standard; in caso contrario, ogni nuova riga viene semplicemente aggiunta in coda.
